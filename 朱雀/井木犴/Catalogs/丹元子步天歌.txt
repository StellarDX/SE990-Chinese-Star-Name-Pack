// 丹元子步天歌(唐代-王希明) - 井宿

// 八星横列河中净，一星名钺井边安，两河各三南北正，天樽三星井上头。
// 樽上横列五诸侯，侯上北河西积水，欲觅积薪东畔是，钺下四星名水府，水位东边四星序。
// 四渎横列南河里，南河下头是军市，军市团圆十三星，中有一个野鸡精。
// 孙子丈人市下列，各立两星从东说，阙丘两个南河东，邱下一狼光蓬茸。
// 左畔九个弯弧弓，一矢拟射顽狼胸，有个老人南极中，春秋出入寿无穷。
