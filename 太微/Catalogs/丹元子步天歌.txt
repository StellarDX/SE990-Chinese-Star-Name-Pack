// 丹元子步天歌(唐代-王希明) - 太微宫

// 上元天庭太微宫，昭昭列象布苍穹，端门只是门之中，左右执法门西东。
// 门左皂衣一谒者，以次即是乌三公，三黑九卿公背旁，五黑诸侯卿后行。
// 四个门西主轩屏，五帝内座于中正，幸臣太子并从官，乌列帝后从东定。
// 郎将虎贲居左右，常陈郎位居其后，常陈七星不相误，郎位陈东一十五。
// 两面宫垣十星布，左右执法是其数，宫外明堂布政宫，三个灵台候云雨。
// 少微四星西北隅，长垣双双微西居，北门西外接三台，与垣相对无兵灾。